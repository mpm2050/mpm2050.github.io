<!DOCTYPE html>
<html xmlns="http://www.w3.org/1999/xhtml" xml:lang="en" lang="en-us">
<head><script src="/livereload.js?mindelay=10&amp;v=2&amp;port=1313&amp;path=livereload" data-no-instant defer></script>
  <meta http-equiv="content-type" content="text/html; charset=utf-8">

  
  <meta name="viewport" content="width=device-width,minimum-scale=1,maximum-scale=1">

  
    
    
      <link href="/css/fonts.css" rel="stylesheet" type="text/css">
    
  

  
  <title>சிலப்பதிகாரம்</title>

  
  
  <link rel="stylesheet" href="/css/hugo-octopress.css">

  
  

  
    <link rel="stylesheet" href="/css/fork-awesome.min.css">
  

  
  <link href="http://localhost:1313/favicon.png" rel="icon">

  
  

  <meta name="description" content="சிலப்பதிகாரம்" />
  <meta name="keywords" content="More,,Tamil,,Books">
  <meta name="author" content="Pitchaimuthu">

  
  <meta name="generator" content="Hugo 0.83.1" />

  
  

  
  
    

  
    <meta name="twitter:card" content="summary"/>
  
  
  <meta name="twitter:title" content="சிலப்பதிகாரம்"/>
  <meta name="twitter:description" content="சிலப்பதிகாரம்"/>
  
  <meta name="twitter:domain" content="parsiya.net"/>
  <meta name="twitter:creator" content="@CryptoGangsta"/>

  

  
  



</head>
<body>


<header role="banner">
<hgroup>
  
  <h1><a href="http://localhost:1313/">அஃக</a></h1>
    <h2>தமிழின் பெரிய சொற்தொகுப்பு</h2>
</hgroup></header>


<nav role="navigation">
<fieldset class="mobile-nav">
  
  <select onchange="location = this.value;">
    <option value="">Navigate…</option>
      
        <option value="http://localhost:1313/about/">» About Me!</option>
      
        <option value="http://localhost:1313/letters/">» எழுத்துக்கள்</option>
      
  </select>
</fieldset>


<ul class="main-navigation">
  
  
    
      <li><a href="http://localhost:1313/about/" title="About Me!"  target="_blank"  rel="noopener noreferrer">About Me!</a></li>
    
  
    
      <li><a href="http://localhost:1313/letters/" title="எழுத்துக்கள்"  target="_blank"  rel="noopener noreferrer">எழுத்துக்கள்</a></li>
    
  
</ul>

<ul class="subscription">
  
    
        <a href="http://localhost:1313/index.xml" target="_blank" type="application/rss+xml" title="RSS" rel="noopener noreferrer"><i class="fa fa-rss-square fa-lg"></i></a>
    
  
</ul>


  <form action="https://www.google.com/search" method="get" target="_blank" rel="noopener noreferrer">
    <fieldset role="search">
      <input class="search" type="text" name="q" results="0" placeholder="Search"/>
      <input type="hidden" name="q" value="site:http://localhost:1313/" />
    </fieldset>
  </form>

</nav>


<div id="main">
  <div id="content">
    <div>
      <article class="hentry" role="article">

        
        

<header>
  <p class="meta">Aug 1, 2019
     - 5 minute read 
     - <a href="http://localhost:1313/silapathikaaram_28/#disqus_thread">Comments</a>

    
    
      - <a class="label" href="http://localhost:1313/categories/blog/">blog </a>
    
  </p>
  <h1 class="entry-title">
     சிலப்பதிகாரம் 
  </h1>
</header>


        <div class="entry-content">
          
          
          
          

<h2 id="2-23-கட-ட-ர-க-த">2.23 கட்டுரை காதை</h2>

<p>சடையும் பிறையுந் தாழ்ந்த சென்னிக் குவளை உண்கண் தவளவாள் முகத்தி கடையெயிறு அரும்பிய பவளச்செவ் வாய்த்தி இடைநிலா விரிந்த நித்தில நகைத்தி இடமருங் கிருண்ட நீல மாயினும் | 5</p>

<p>வலமருங்கு பொன்னிறம் புரையு மேனியள் இடக்கை பொலம்பூந் தாமரை யேந்தினும் வலக்கை அம்சுடர்க் கொடுவாள் பிடித்தோள் வலக்கால் புனைகழல் கட்டினும் இடக்கால் தனிச்சிலம்பு அரற்றும் தகைமையள் பனித்துறைக் | 10</p>

<p>கொற்கைக் கொண்கன் குமரித் துறைவன் பொற்கோட்டு வரம்பன் பொதியிற் பொருப்பன் குலமுதற் கிழத்தி ஆதலின் அலமந்து ஒருமுலை குறைத்த திருமா பத்தினி அலமரு திருமுகத் தாயிழை நங்கைதன் | 15</p>

<p>முன்னிலை ஈயாள் பின்னிலைத் தோன்றிக் கேட்டிசின் வாழி நங்கையென் குறையென வாட்டிய திருமுகம் வலவயிற் கோட்டி யாரைநீ யென்பின் வருவோய் என்னுடை ஆரஞ ரெவ்வ மறிதியோவென | 20</p>

<p>ஆரஞ ரெவ்வ மறிந்தேன் அணிஇழாஅய் மாபெருங் கூடல் மதுரா பதியென்பேன் கட்டுரை யாட்டியேன் யானின் கணவற்குப் பட்ட கவற்சியேன் பைந்தொடி கேட்டி பெருந்தகைப் பெண்ணொன்று கேளாயென் நெஞ்சம் | 25</p>

<p>வருந்திப் புலம்புறு நோய் தோழீநீ ஈதொன்று கேட்டியென் கோமகற்கு ஊழ்வினை வந்தக் கடை மாதராய் ஈதொன்று கேளுன் கணவற்குத் தீதுற வந்த வினை; காதின் | 30</p>

<p>மறைநா வோசை யல்ல தியாவதும் மணிநா வோசை கேட்டது மிலனே அடிதொழு திறைஞ்சா மன்ன ரல்லது குடிபழி தூற்றுங் கோலனு மல்லன் இன்னுங் கேட்டி நன்னுதல் மடந்தையர் | 35</p>

<p>மடங்கெழு நோக்கின் மதமுகந் திறப்புண்டு இடங்கழி நெஞ்சத்து இளமை யானை கல்விப் பாகன் கையகப் படாஅது ஒல்கா உள்ளத் தோடு மாயினும் ஒழுக்கொடு புணர்ந்தவிவ் விழுக்குடிப் பிறந்தோர்க்கு | 40</p>

<p>இழுக்கந் தாராது இதுவுங் கேட்டி உதவா வாழ்க்கைக் கீரந்தை மனைவி புதவக் கதவம் புடைத்தனன் ஒருநாள் அரைச வேலி யல்ல தியாவதும் புரைதீர் வேலி இல்லென மொழிந்து | 45</p>

<p>மன்றத் திருத்திச் சென்றீ ரவ்வழி இன்றவ் வேலி காவா தோவெனச் செவிச்சூட் டாணியிற் புகையழல் பொத்தி நெஞ்சஞ் சுடுதலின் அஞ்சி நடுக்குற்று வச்சிரத் தடக்கை அமரர் கோமான் | 50</p>

<p>உச்சிப் பொன்முடி ஒளிவளை உடைத்தகை குறைத்த செங்கோல் குறையாக் கொற்றத்து இறைக்குடிப் பிறந்தோர்க்கு இழுக்க மின்மை இன்னுங் கேட்டி நன்வா யாகுதல் பெருஞ்சோறு பயந்த திருந்துவேல் தடக்கை | 55</p>

<p>திருநிலை பெற்ற பெருநா ளிருக்கை அறனறி செங்கோல் மறநெறி நெடுவாள் புறவுநிறை புக்கோன் கறவைமுறை செய்தோன் பூம்புனற் பழனப் புகார்நகர் வேந்தன் தாங்கா விளையுள் நன்னா டதனுள் | 60</p>

<p>வலவைப் பார்ப்பான் பராசர னென்போன் குலவுவேற் சேரன் கொடைத்திறங் கேட்டு வண்டமிழ் மறையோற்கு வானுறை கொடுத்த திண்டிறல் நெடுவேற் சேரலற் காண்கெனக் காடும் நாடும் ஊரும் போகி | 65</p>

<p>நீடுநிலை மலயம் பிற்படச் சென்றாங்கு ஒன்றுபுரி கொள்கை இருபிறப் பாளர் முத்தீச் செல்வத்து நான்மறை முற்றி ஐம்பெரு வேள்வியுஞ் செய்தொழில் ஓம்பும் அறுதொழி லந்தணர் பெறுமுறை வகுக்க | 70</p>

<p>நாவலங் கொண்டு நண்ணா ரோட்டிப் பார்ப்பன வாகை சூடி ஏற்புற நன்கலங் கொண்டு தன்பதிப் பெயர்வோன் செங்கோல் தென்னன் திருந்துதொழில் மறையவர் தங்கா லென்ப தூரே அவ்வூர்ப் | 75</p>

<p>பாசிலை பொதுளிய போதி மன்றத்துத் தண்டே குண்டிகை வெண்குடை காட்டம் பண்டச் சிறுபொதி பாதக் காப்பொடு களைந்தனன் இருப்போன் காவல் வெண்குடை விளைந்துமுதிர் கொற்றத்து விறலோன் வாழி | 80</p>

<p>கடற்கடம் பெறிந்த காவலன் வாழி விடர்ச்சிலை பொறித்த வேந்தன் வாழி பூந்தண் பொருநைப் பொறையன் வாழி மாந்தரஞ் சேரல் மன்னவன் வாழ்கெனக் குழலும் குடுமியும் மழலைச் செவ்வாய்த் | 85</p>

<p>தளர்நடை யாயத்துத் தமர்முதல் நீங்கி விளையாடு சிறாஅ ரெல்லாஞ் சூழ்தரக் குண்டப் பார்ப்பீ ரென்னோ டோதியென் பண்டச் சிறுபொதி கொண்டுபோ மின்னெனச் சீர்த்தகு சிறப்பின் வார்த்திகன் புதல்வன் | 90</p>

<p>ஆலமர் செல்வன் பெயர்கொண்டு வளர்ந்தோன் பால்நாறு செவ்வாய்ப் படியோர் முன்னர்த் தளர்நா வாயினும் மறைவிளி வழாஅது உளமலி உவகையோ டொப்ப வோதத் தக்கிணன் தன்னை மிக்கோன் வியந்து | 95</p>

<p>முத்தப் பூணூல் அத்தகு புனைகலம் கடகம் தோட்டொடு கையுறை ஈத்துத் தன்பதிப் பெயர்ந்தன னாக நன்கலன் புனைபவும் பூண்பவும் பொறாஅ ராகி வார்த்திகன் தன்னைக் காத்தன ரோம்பிப் | 100</p>

<p>கோத்தொழி லிளையவர் கோமுறை அன்றிப் படுபொருள் வௌவிய பார்ப்பா னிவனென இடுசிறைக் கோட்டத் திட்டன ராக வார்த்திகன் மனைவி கார்த்திகை என்போள் அலந்தனள் ஏங்கி அழுதனள் நிலத்தில் | 105</p>

<p>புலந்தனள் புரண்டனள் பொங்கினள் அதுகண்டு மையறு சிறப்பின் ஐயை கோயில் செய்வினைக் கதவந் திறவா தாகலின் திறவா தடைத்த திண்ணிலைக் கதவம் மறவேல் மன்னவன் கேட்டனன் மயங்கிக் | 110</p>

<p>கொடுங்கோ லுண்டுகொல் கொற்றவைக் குற்ற இடும்பை யாவதும் அறிந்தீ மின்னென ஏவ லிளையவர் காவலற் றொழுது வார்த்திகற் கொணர்ந்த வாய்மொழி யுரைப்ப நீர்த்தன் றிதுவென நெடுமொழி கூறி | 115</p>

<p>அறியா மாக்களின் முறைநிலை திரிந்தவென் இறைமுறை பிழைத்தது பொறுத்தல்நுங் கடனெனத் தடம்புனற் கழனித் தங்கால் தன்னுடன் மடங்கா விளையுள் வயலூர் நல்கிக் கார்த்திகை கணவன் வார்த்திகன் முன்னர் | 120</p>

<p>இருநில மடந்தைக்குத் திருமார்பு நல்கியவள் தணியா வேட்கையுஞ் சிறிதுதணித் தனனே நிலைகெழு கூடல் நீள்நெடு மறுகின் மலைபுரை மாடம் எங்கணும் கேட்பக் கலையமர் செல்வி கதவந் திறந்தது | 125</p>

<p>சிறைப்படு கோட்டஞ் சீமின் யாவதுங் கறைப்படு மாக்கள் கறைவீடு செய்ம்மின் இடுபொரு ளாயினும் படுபொரு ளாயினும் உற்றவர்க் குறுதி பெற்றவர்க் காமென யானை யெருத்தத்து அணிமுரசு இரீஇக் | 130</p>

<p>கோன்முறை யறைந்த கொற்ற வேந்தன் தான்முறை பிழைத்த தகுதியுங் கேள்நீ ஆடித் திங்கள் பேரிருட் பக்கத்து அழல்சேர் குட்டத் தட்டமி ஞான்று வெள்ளி வாரத்து ஒள்ளெரி யுண்ண | 135</p>

<p>உரைசால் மதுரையோடு அரைசுகே டுறுமெனும் உரையு முண்டே நிரைதொடி யோயே கடிபொழி லுடுத்த கலிங்கநன் னாட்டு வடிவேல் தடக்கை வசுவுங் குமரனும் தீம்புனற் பழனச் சிங்க புரத்தினும் | 140</p>

<p>காம்பெழு கானக் கபில புரத்தினும் அரைசாள் செல்வத்து நிரைதார் வேந்தர் வீயாத் திருவின் விழுக்குடிப் பிறந்த தாய வேந்தர் தம்முள் பகையுற இருமுக் காவதத் திடைநிலத் தியாங்கணுஞ் | 145</p>

<p>செருவல் வென்றியிற் செல்வோ ரின்மையின் அரும்பொருள் வேட்கையிற் பெருங்கலன் சுமந்து கரந்துறை மாக்களிற் காதலி தன்னொடு சிங்கா வண்புகழ்ச் சிங்க புரத்தினோர் அங்கா டிப்பட் டருங்கலன் பகரும் | 150</p>

<p>சங்கமன் என்னும் வாணிகன் தன்னை முந்தைப் பிறப்பிற் பைந்தொடி கணவன் வெந்திறல் வேந்தற்குக் கோத்தொழில் செய்வோன் பரத னென்னும் பெயரனக் கோவலன் விரத நீங்கிய வெறுப்பின னாதலின் | 155</p>

<p>ஒற்றன் இவனெனப் பற்றினன் கொண்டு வெற்றிவேல் மன்னற்குக் காட்டிக் கொல்வுழிக் கொலைக்களப் பட்ட சங்கமன் மனைவி நிலைக்களங் காணாள் நீலி என்போள் அரசர் முறையோ பரதர் முறையோ | 160</p>

<p>ஊரீர் முறையோ சேரியீர் முறையோவென மன்றினும் மறுகினும் சென்றனள் பூசலிட்டு எழுநா ளிரட்டி எல்லை சென்றபின் தொழுநா ளிதுவெனத் தோன்ற வாழ்த்தி மலைத்தலை யேறியோர் மால்விசும் பேணியில் | 165</p>

<p>கொலைத்தலை மகனைக் கூடுபு நின்றோள் எம்முறு துயரம் செய்தோ ரியாவதும் தம்முறு துயரமிற் றாகுக வென்றே விழுவோ ளிட்ட வழுவில் சாபம் பட்டனி ராதலிற் கட்டுரை கேள்நீ | 170</p>

<p>உம்மை வினைவந் துருத்த காலைச் செம்மையி லோர்க்குச் செய்தவ முதவாது வாரொலி கூந்தல்நின் மணமகன் தன்னை ஈரேழ் நாளகத் தெல்லை நீங்கி வானோர் தங்கள் வடிவின் அல்லதை | 175</p>

<p>ஈனோர் வடிவிற் காண்டல் இல்லென மதுரைமா தெய்வம் மாபத் தினிக்கு விதிமுறை சொல்லி அழல்வீடு கொண்டபின் கருத்துறு கணவற் கண்டபின் அல்லது இருத்தலும் இல்லேன் நிற்றலும் இலனெனக் | 180</p>

<p>கொற்றவை வாயிற் பொற்றொடி தகர்த்துக் கீழ்த்திசை வாயிற் கணவனொடு புகுந்தேன் மேற்றிசை வாயில் வறியேன் பெயர்கென இரவும் பகலும் மயங்கினள் கையற்று உரவுநீர் வையை ஒருகரைக் கொண்டாங்கு | 185</p>

<p>அவல என்னாள் அவலித்து இழிதலின் மிசைய என்னாள் மிசைவைத் தேறலிற் கடல்வயிறு கிழித்து மலைநெஞ்சு பிளந்தாங்கு அவுணரைக் கடந்த சுடரிலை நெடுவேல் நெடுவேள் குன்றம் அடிவைத் தேறிப் | 190</p>

<p>பூத்த வேங்கைப் பொங்கர்க் கீழோர் தீத்தொழி லாட்டியேன் யானென் றேங்கி எழுநா ளிரட்டி எல்லை சென்றபின் தொழுநா ளிதுவெனத் தோன்ற வாழ்த்திப் பீடுகெழு நங்கை பெரும்பெய ரேத்தி | 195</p>

<p>வாடா மாமலர் மாரி பெய்தாங்கு அமரர்க் கரசன் தமர்வந் தேத்தக் கோநகர் பிழைத்த கோவலன் றன்னொடு வான வூர்தி ஏறினள் மாதோ கானமர் புரிகுழற் கண்ணகி தானென். | 200</p>

<p>வெண்பா</p>

<p>தெய்வந் தொழாஅள் கொழுநற் றொழுவாளைத் தெய்வந் தொழுந்தகைமை திண்ணிதால்- தெய்வமாய் மண்ணக மாதர்க் கணியாய கண்ணகி விண்ணக மாதர்க்கு விருந்து.</p>

<p>கட்டுரை</p>

<p>முடிகெழு வேந்தர் மூவ ருள்ளும் படைவிளங்கு தடக்கைப் பாண்டியர் குலத்தோர் அறனும் மறனும் ஆற்றலும் அவர்தம் பழவிறல் மூதூர்ப் பண்புமேம் படுதலும் விழவுமலி சிறப்பும் விண்ணவர் வரவும் | 5</p>

<p>ஒடியா இன்பத் தவருடை நாட்டுக் குடியுங் கூழின் பெருக்கமும் அவர்தம் வையைப் பேரியாறு வளஞ்சுரந் தூட்டலும் பொய்யா வானம் புதுப்பெயல் பொழிதலும் ஆரபடி சாத்துவதி யென்றிரு விருத்தியும் | 10</p>

<p>நேரத் தோன்றும் வரியுங் குரவையும் என்றிவை அனைத்தும் பிறபொருள் வைப்போடு ஒன்றித் தோன்றும் தனிக்கோள் நிலைமையும் வடஆரியர் படைகடந்து தென்றமிழ்நா டொருங்குகாணப் | 15</p>

<p>புரைதீர் கற்பின் தேவி தன்னுடன் அரைசு கட்டிலில் துஞ்சிய பாண்டியன் நெடுஞ்செழியனோ டொருபரிசா நோக்கிக் கிடந்த மதுரைக் காண்டம் முற்றிற்று. | 20</p>

<p>முற்றும்.</p>

<p><a href="{{ site.url }}/silapathikaaram_29" rel="nofollow" target="_blank">அடுத்த பக்கம்</a></p>

        </div>
        

<footer>
  <p class="meta">
    <span class="byline author vcard">Posted by <span class="fn">Pitchaimuthu</span></span>
    
    <time>Aug 1, 2019</time>
    
      <span class="categories">
        Tags:
        
          <a class="category" href="http://localhost:1313/tags/%e0%ae%87%e0%ae%b3%e0%ae%99%e0%af%8d%e0%ae%95%e0%af%8b%e0%ae%b5%e0%ae%9f%e0%ae%bf%e0%ae%95%e0%ae%b3%e0%af%8d">இளங்கோவடிகள்</a>  
    
    </span>
  </p>

  

  <p class="meta">
    
        <a class="basic-alignment left" href="http://localhost:1313/silapathikaaram_29/" title="சிலப்பதிகாரம்">சிலப்பதிகாரம்</a>
    

    
      <a class="basic-alignment right" href="http://localhost:1313/silapathikaaram_27/" title="சிலப்பதிகாரம்">சிலப்பதிகாரம்</a>
    
  </p>
  
    
      <div id="disqus_thread"></div>
<script type="application/javascript">
    var disqus_config = function () {
    
    
    
    };
    (function() {
        if (["localhost", "127.0.0.1"].indexOf(window.location.hostname) != -1) {
            document.getElementById('disqus_thread').innerHTML = 'Disqus comments not available by default when the website is previewed locally.';
            return;
        }
        var d = document, s = d.createElement('script'); s.async = true;
        s.src = '//' + "parsiya" + '.disqus.com/embed.js';
        s.setAttribute('data-timestamp', +new Date());
        (d.head || d.body).appendChild(s);
    })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>
<a href="https://disqus.com" class="dsq-brlink">comments powered by <span class="logo-disqus">Disqus</span></a>
    
  
</footer>

      </article>
    </div>
    

<aside class="sidebar thirds">
  <section class="first odd">

    
      <h1>Who am I?</h1>
    

    <p>
      
        <p>I am Pitchaimuthu Muthaiya, a senior security engineer.</p>

<p>I write about application tamil words and roots of words.</p>

<p>Click on <a href="/about/">About Me!</a> to know more.</p>

      
    </p>
  </section>



  
  <ul class="sidebar-nav">
    <li class="sidebar-nav-item">
      <a target="_blank" rel="noopener noreferrer" href="https://github.com/ttakdict/" title="https://github.com/ttakdict/"><i class="fa fa-github fa-3x"></i></a>
      
      
      <a target="_blank" rel="noopener noreferrer" href="https://twitter.com/ttakdict/" title="https://twitter.com/ttakdict/"><i class="fa fa-twitter fa-3x"></i></a>
      
        <a target="_blank" rel="noopener noreferrer" href="https://keybase.io/ttakdict/" title="https://keybase.io/ttakdict/"><i class="fa fa-keybase fa-3x"></i></a> 
      
      <a target="_blank" rel="noopener noreferrer" href="https://www.linkedin.com/in/ttakdict" title="https://www.linkedin.com/in/ttakdict"><i class="fa fa-linkedin fa-3x"></i></a>
      
      
      
      
      

    
    
    </li>
  </ul>

  

  
    
      <section class="odd">
        
          <h1>Collections</h1>
        
        
          <li>
            <a href="http://localhost:1313/categories/thick-client-proxying/" title="Thick Client Proxying" >Thick Client Proxying</a>
          </li>
        
      </section>
    
  

  
  
  
</aside>

  </div>
</div>

    <footer role="contentinfo">
      <p>Copyright &copy; 2021 Pitchaimuthu - <a href="http://localhost:1313/license/">License</a> -
        <span class="credit">Powered by <a target="_blank" href="https://gohugo.io" rel="noopener noreferrer">Hugo</a> and <a target="_blank" href="https://github.com/parsiya/hugo-octopress/" rel="noopener noreferrer">Hugo-Octopress</a> theme.
      </p>
    </footer>

    
    



    
    
    

    
  </body>
</html>

